## ฉันต้องใส่เครื่องหมายอะไร!

เกมทายเครื่องหมายคณิตศาสตร์เกมหนึ่ง จะกำหนดเลขจำนวนเต็มบวกหรือศูนย์มาให้ผู้ใช้สามตัว โดยสองตัวแรกคือ A และ B ส่วนตัวสุดท้ายคือ C จะเป็นผลดำเนินการที่ได้จาก A และ B

ในเกมนี้ A และ B จะถูกนำมาคิดด้วยเครื่องหมายคณิตศาสตร์ตัวใดตัวหนึ่งจาก 5 ตัวเลือกคือ +, -, *, / หรือ % (หาเศษจากการหาร) แล้วได้ผลลัพธ์เป็น C ตามรูปแบบสมการ A ? B = C ซึ่ง ? เป็นเครื่องหมายที่เราต้องทาย เช่น ถ้า A = 3, B = 2 และ C = 5 เราจะได้ว่า ? คือเครื่องหมาย +

จงเขียนโปรแกรมที่รับเลขจำนวนเต็มบวกหรือศูนย์เข้ามาสามจำนวน และให้โปรแกรมทายเครื่องหมายคณิตศาสตร์ที่ต้องใช้เพื่อให้ได้ค่า C ออกมา

**หมายเหตุ** ในกรณีที่มีมากกว่าหนึ่งเครื่องหมายที่เป็นไปได้ ให้เลือกเอาเครื่องหมายเดียวโดยเรียงลำดับความ
สำคัญเป็น +, -, *, / และ % ตามลำดับ เช่น ถ้า A = 1, B = 1 และ C = 1 เครื่องหมายที่เป็นไปได้คือ * และ / แต่
โปรแกรมเราจะเลือกตอบ * เพราะถือว่ามาก่อน / ตามข้อกำหนดนี้

---

## ข้อมูลนำเข้า (Input)

- มีบรรทัดเดียวเป็นเลขจำนวนเต็มบวกหรือศูนย์สามตัว เรียงตามลำดับ A B และ C แต่ละตัวคั่นด้วยช่องว่าง

---

## ข้อมูลส่งออก (Output)

- มีบรรทัดเดียวเป็นข้อความที่ระบุเครื่องหมายคณิตศาสตร์เพื่อให้ได้ผลลัพธ์ C จาก A และ B

---

## ตัวอย่างกรณีทดสอบ

| Input                      | Output |
| -------------------------- | ------ |
| 5 3 1                      | /      |
| 5 3 2                      | -      |
| 40 30 1200                 | *      |
| 100 20 120                 | +      |
| 7 3 1                      | %      |

---
