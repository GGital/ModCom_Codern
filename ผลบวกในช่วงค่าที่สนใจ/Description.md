## ผลบวกในช่วงค่าที่สนใจ

จงเขียนโปรแกรมที่รับค่าข้อมูลเข้าจากผู้ใช้ โดยตัวเลขตัวแรกเป็นจำนวนเต็ม x และตัวที่สองเป็นจำนวนเต็ม y โดยที่ x ≤ y ต่อจากนั้นโปรแกรมจะรับตัวเลขจำนวนเต็มอีก 8 ค่า จงเขียนโปรแกรมเพื่อหาผลบวกของเลขที่มีค่าอยู่ระหว่างช่วงค่าที่สนใจ คือมีค่าอยู่ระหว่างหรือเท่ากับ x และ y โปรแกรมจะต้องแยกแยะได้หากตัวเลขทั้งแปดไม่อยู่ในช่วงค่าที่สนใจเลย โดยการพิมพ์คำว่า `None` เมื่อไม่มีเลขใดที่อยู่ในช่วงค่าที่สนใจ

---

## ข้อมูลนำเข้า (Input)

- บรรทัดที่ 1 เป็นเลขจำนวนเต็ม x  
- บรรทัดที่ 2 เป็นเลขจำนวนเต็ม y โดยที่ x ≤ y  
- บรรทัดที่ 3 ถึง 10: เลขจำนวนเต็มอีกแปดค่าที่ต้องการนำมาใช้หาผลบวกในช่วงค่าที่สนใจ

ข้อมูลเข้าทั้งหมดรับเข้าในโปรแกรมทาง standard input (โดยทั่วไปแล้วก็คือคีย์บอร์ดของเครื่องคอมพิวเตอร์นั่นเอง) การใส่ข้อมูลเข้าจะใส่เข้ามาหนึ่งค่าต่อหนึ่งบรรทัด (ดังนั้นข้อมูลเข้าจะมี 10 บรรทัดเพราะมีค่า x , y และเลขอีก 8 ค่าจากผู้ใช้)

---

## ข้อมูลส่งออก (Output)

- แสดงผลบวกของเลขในช่วงค่าที่สนใจ หากไม่มีเลขอยู่ในช่วงค่าดังกล่าวเลยให้พิมพ์ว่า `None`

**หมายเหตุ** ข้อมูลเข้ารับประกันว่าเลขตัวแรก ( x ) น้อยกว่าหรือเท่ากับเลขตัวที่สอง ( y ) แน่นอน ดังนั้นไม่ต้องคอยตรวจว่า x ≤ y ก็ได้

---

## ตัวอย่างกรณีทดสอบ

| Input                                                      | Output  |
| ---------------------------------------------------------- | ------- |
| -7<br>10<br>7<br>3<br>-1<br>0<br>-10<br>2<br>5<br>20       | 16      |
| 100<br>100<br>3<br>7<br>0<br>-5<br>8<br>-120<br>6<br>90    | None    |
| -5<br>3<br>-2<br>2<br>10<br>-10<br>12<br>13<br>14<br>-7    | 0       |
| 7<br>7<br>-7<br>0<br>0<br>7<br>-1<br>-5<br>-2<br>7         | 14      |
| -10<br>5<br>90<br>5<br>-3<br>-7<br>0<br>5<br>-8<br>-8      | -16     |

---
