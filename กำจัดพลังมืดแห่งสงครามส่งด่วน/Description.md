## กำจัดพลังมืดแห่งสงครามส่งด่วน

ในปี 2025 บริษัท ModCom Express กำลังรุกเข้าสู่ตลาดขนส่งสินค้าในประเทศบางมด ซึ่งเป็นสนามรบการแข่งขันที่ร้อนแรงและอันตรายที่สุดแห่งยุค หลังจากเข้าร่วมการแข่งขันนี้ ทำให้ระบบขนส่งสินค้าของประเทศนี้ถูกแบ่งออกเป็นสองฝ่ายอย่างชัดเจน:
- ฝ่าย EaZy Express ที่เน้นขนส่งสินค้าด้วยเทคโนโลยี ความเร็วการจัดส่ง และการจัดส่งสินค้าถึงที่อย่างแม่นยำ
- ฝ่าย ModCom Express ที่เน้นขนส่งสินค้าด้วย **พลังมืด** แฝงตัวในเงามืด แพร่กระจายไปทั่วประเทศด้วยพาหนะไร้ร่องรอยและเครือข่ายลับ

ในระหว่างการต่อสู้สงครามการส่งสินค้า ฝ่าย ModCom Express ได้ติดตั้ง ระบบกระจายสินค้าส่งด่วน (Express Delivery Logistics System) ซึ่งเป็นเครือข่ายการวางสินค้าและมีการแอบแฝงด้วย**อาวุธลับ**ไว้ในเส้นทางพิเศษเพื่อต่อกรกับสงครามส่งสินค้ากับฝ่าย EaZy Express

ซึ่งสิ่งที่ทาง ModCom Express กำลังทำอยู่ นั่นก็คือ การสร้างเส้นทางนี้เป็นเส้นตรงความยาว N หน่วย โดยในแต่ละจุดมีค่าความรุนแรงที่แตกต่างกัน ดังนี้
- ค่าบวก แทนเส้นทางที่จัดส่งไปได้และระบบขนส่งที่ปลอดภัย
- ค่าศูนย์ แทนพื้นที่ร้าง
- ค่าติดลบ แทนเส้นทางอันตรายที่ต้องกำจัดฝ่าย EaZy Express โดยแฝงตัวมาในรูปของ **“ซองระเบิดความมืด” (Dark Blast Capsules)**

ทำให้เจ้านายอย่าง **เรี่ยจุ๋ย** ได้มอบหมายให้ตัวคุณพัฒนา ระบบ Fast Purge AI ที่จะทำลายจุดแทรกซึมการขนส่งสินค้าที่รุนแรงที่สุดก่อนเป็นลำดับ โดยพลังมืดนั้นสามารถระเบิดและล้างระบบใกล้เคียงในรัศมี K จุดทั้งซ้ายและขวา

โดยที่ภารกิจที่คุณต้องทำเบื้องต้นมี ดังต่อไปนี้
1. ค้นหาจุดที่มีพลังมืดรุนแรงที่สุด (ค่าติดลบต่ำสุด เช่น -999 แรงกว่า -20)
2. เรียก โดรนส่งด่วน เพื่อระเบิดจุดนั้น พร้อมกับจุดใกล้เคียงในรัศมี K ทั้งซ้ายและขวา
3. หลังโดรนระเบิด จุดที่ได้รับผลกระทบจะกลายเป็น `X` (ถูกล้างแล้ว ไม่ต้องประมวลผลอีก)
4. ทำซ้ำขั้นตอน 1–3 จนไม่มีพลังมืด (ค่าติดลบ) เหลืออยู่ในระบบ

---

## ข้อมูลนำเข้า (Input)

- บรรทัดที่ 1: N (3 ≤ N ≤ 1000) — จำนวนเซกเตอร์ในเส้นทางขนส่ง
- บรรทัดที่ 2: K (0 ≤ K ≤ 100) — รัศมีความเสียหาย (ซ้าย–ขวา)
- บรรทัดที่ 3: N ค่าจำนวนเต็ม (อาจเป็นบวก 0 หรือติดลบ) — ระดับความรุนแรงในแต่ละจุดส่ง
  - ค่าเป็นบวก : พื้นที่ปลอดภัย
  - ค่าเท่ากับ 0 : พื้นที่ร้าง
  - ค่าติดลบ : พื้นที่อันตราย พลังมืดที่ต้องถูกล้าง

---

## ข้อมูลส่งออก (Output)

- บรรทัดเดียว: แสดงค่าในแต่ละตำแหน่งของเส้นทางหลังจากล้างพลังมืดเสร็จ  
  - จุดที่ถูกล้างแทนด้วย `X`  
  - จุดอื่น ๆ แสดงค่าปกติ (ตามลำดับเดิม)

---

## ตัวอย่างกรณีทดสอบ

| Input                                                      | Output                             |
| ---------------------------------------------------------- | ---------------------------------- |
| 5<br>0<br>3 -1 4 -1 2                                      | 3 X 4 X 2                          |
| 6<br>2<br>10 -50 5 7 -10 3                                 | X X X X X X                        |
| 7<br>1<br>3 -5 -2 4 -8 6 1                                 | X X X X X X 1                      |
| 10<br>1<br>5 -3 4 6 -10 7 8 -1 9 2                         | X X X X X X X X X 2                |
| 15<br>1<br>10 -10 20 -5 -30 15 -2 -99 11 -3 -2 9 -4 13 -1  | X X X X X X X X X X X X X X X      |

---

## คำอธิบา่ยตัวอย่างข้อมูลนำเข้า และผลลัพธ์
สำหรับในส่วนนี้จะอิงตามตัวอย่าง Testcase ที่ 3 ซึงก็คือ

| Input                                                      | Output                             |
| ---------------------------------------------------------- | ---------------------------------- |
| 7<br>1<br>3 -5 -2 4 -8 6 1                                 | X X X X X X 1                      |

- รอบที่ 1: พบค่าติดลบที่รุนแรงที่สุด: -8 ที่ index 4 จึงต้องล้างค่าที่ index 3, 4, 5 หรือก็คือค่า (4, -8, 6) ทำให้ตำแหน่งถูกล้างได้แก่ index 3, index 4, index 5 ซึ่งจะกลายเป็น X X X
- รอบที่ 2: ค่าติดลบที่รุนแรงที่สุดถัดไป: -5 ที่ index 1 จึงต้องล้างค่าที่ index 0, 1, 2 หรือก็คือค่า (3, -5, -2) ทำให้ตำแหน่งถูกล้างได้แก่ index 0, index 1, index 2 ซึ่งจะกลายเป็น X X X
- รอบที่ 3: ไม่พบค่าติดลบที่ยังไม่ถูกล้างอีก ทำให้การล้างพลังมืดจึงสิ้นสุด

สุดท้ายแล้ว จะเหลือเพียง index 6 ที่ยังไม่ถูกล้าง ซึ่งมีค่าคือ 1 ทำให้ Output จึงเป็น `X X X X X X 1`

---

## เงื่อนไขเพิ่มเติม

- ถ้ามีค่าติดลบมากกว่าหนึ่งค่าที่ต่ำสุด ให้เลือกตำแหน่ง ซ้ายสุด
- จุดที่ล้างด้วยพลังมืดแล้ว จะไม่ถูกนำมาโดนล้างซ้ำ
- ห้ามล้างออกนอกขอบเขตของ array

---